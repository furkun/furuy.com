---
title: "YouTube Deneyiminizi Artırabileceğiniz 3 Vanced Alternatifi"
date: "2022-04-16"
categories: 
  - "android"
  - "gnu-linux"
  - "internet"
  - "uygulamalar"
tags: 
  - "freetube"
  - "newpipe"
  - "sponsorblock"
  - "ublock-origin"
  - "youtube"
cover:
    image: "/youtube-vanced-alternatifleri/images/youtube.png"
---

Reklamsız YouTube uygulaması veya ücretsiz YouTube Premium olarak bilinen YouTube Vanced'in Twitter hesabında, uygulamanın kapanacağını [açıklandı](https://twitter.com/YTVanced/status/1503052250268286980). Birçok kullanıcısı olduğu için büyük yankı uyandıran bu haber ile birlikte, Vanced kullanıcıları yeni alternatif arayışına girdiler. Ben de bu vesile ile YouTube Vanced uygulaması hakkında birkaç önemli bilgi verip, YouTube deneyiminizi artırmanıza yarayacak özgür yazılımlar ve yardımcı araçlar önereceğim.

### YouTube Vanced Güvenli Mi?

Hayır çünkü Vanced, açık kaynak kodlu olmayan bir yazılımın, modifiye edilmiş bir versiyonu; Bu da, uygulamanın güvenli olup olmadığını öğrenebilmemize imkân vermiyor. Resmi olmayan kaynaklardan indirilen APK uygulamaları da, tehlikeyi katbekat artırıyor.

### YouTube Vanced Hâlâ Çalışıyor Mu?

Kullanıcılar bazı sorunlar yaşamaya başlamış olsalar da, uygulama Google tarafından henüz engellenmiş değil. Geliştiriciler, uygulamanın uzun bir süre daha kullanılabileceğini söylediler ancak güncel olmayan bir uygulamayı, güvenliğiniz için kesinlikle kullanmamalısınız.

### YouTube Vanced Yerine Ne Kullanabilirim?

YouTube Vanced'in geliştirilmiş bir alternatifi de, ReVanced'dir. (Orijinal YouTube uygulaması açık kaynak kodlu olmadığı için, bu yazılım da tamamen açık kaynak kodlu değildir ama kullanılan fonksiyonlar açık kaynak kodludur. Resmi bir YouTube uygulamasını, açık kaynak kodlu araçlar ile düzenleyebilir ve derleyebilirsiniz.)  
Resmi GitHub bağlantısı: [https://github.com/revanced](https://github.com/revanced)

Açık kaynak kodlu olmayan, güncellenmeyen veya güvenilir olmayan kaynaklardan indirilen uygulamaların tehlikeli olduğunu anladığımıza göre, güvenli yollardan YouTube deneyiminizi nasıl artırabileceğinize bakalım.

## NewPipe (Android)

![NewPipe](images/NewPipe_logo_400x400.png)

NewPipe, Android için özgür bir YouTube istemcisidir. Uygulamanın temel özellikleri bu şekilde:

- Ücretsiz ve özgür yazılım.
- Google hesabınız ile giriş yapamıyorsunuz. Bir kere kullandıktan sonra, tüm verilerinizi yedeklemeniz ve yedeği geri yüklemeniz mümkün.
- Google API'lerini kullanmaz. Yalnızca gerekli ve zorunlu olan veriler Google'a gönderilir. Diğer verileriniz, çevrim dışı olarak cihazınızda saklanır.
- Video, ses ve alt yazı indirme.
- Reklamsız.
- Arka planda ve pencerede oynatma.
- Abone olma (YouTube hesabınızdaki aboneliklerinizi içe [aktarabilirsiniz](https://newpipe.net/FAQ/tutorials/import-export-data/).), liste oluşturma (listeleri de içe aktarabilirsiniz.) ve izlenme geçmişi özellikleri.
- Koyu ve siyah tema desteği.
- Videoda kaydırarak ses ve parlaklık kontrolü.
- Çoklu kalite seçenekleri ve daha yüksek çözünürlüklü videoları izleyebilme imkanı.
- Yorumları, önerilen videoları, video bilgilerini ve video açıklamasını gizleme/gösterme.
- Ülke, uygulama veya içerik dili değiştirme.
- Yaş kısıtlaması olan videoları giriş yapmadan izleyebilme.

**NewPipe Bağlantıları**  
Resmi web sitesi: [https://newpipe.net/](https://newpipe.net/)  
GitHub sayfası: [https://github.com/TeamNewPipe/NewPipe](https://github.com/TeamNewPipe/NewPipe)  
F-Droid indirme bağlantısı: [https://f-droid.org/packages/org.schabi.newpipe/](https://f-droid.org/packages/org.schabi.newpipe/)

Bununla mı sınırlı? Hayır. NewPipe'ın bir de "NewPipe x SponsorBlock" isimli fork'u var ki, birkaç mükemmel özellik daha ekliyor:

- Sponsor Block
- Return YouTube Dislikes
- Hata raporu göndermeyi tamamen kapatma.

Kısacası, "YouTube God Mode" :)

**NewPipe x SponsorBlock Bağlantıları**  
GitHub sayfası: [https://github.com/polymorphicshade/NewPipe](https://github.com/polymorphicshade/NewPipe)

## Firefox (Android & PC)

![Firefox](/firefox-neden-en-iyi-android-web-tarayicisi/images/firefox-android.jpg)

Hiçbir uygulama kullanmadan, yalnızca Firefox tarayıcısı ile reklamsız YouTube'u kullanmanız da mümkün. Firefox'u kullanmamızın nedeni, tarayıcı eklentilerini resmi olarak kullanmanıza izin veren tek uygulama olması. (Diğer muhteşem özelliklerine de göz atmak isterseniz, [Firefox Neden En İyi Android Web Tarayıcısı?](https://furuy.com/firefox-neden-en-iyi-android-web-tarayicisi/) başlıklı yazımı okuyabilirsiniz.) YouTube'un mobil sürümünü, olabildiğince işlevsel hâle getirmek için bu eklentileri kullanacağız:

### uBlock Origin

uBlock Origin ile reklamlardan kurtulabilirsiniz. Eklentiyi kurun ve eklenti ayarlarından, gerekli olacağını düşündüğünüz filtreleri ekleyin. Daha fazla filtre bulmak için [FilterLists İle Yeni Reklam Engelleyici Filtreleri Bulun](https://furuy.com/filterlists-com/) başlıklı yazımı okumanızı öneririm. [YouTube: Even More Pure Video Experience](https://filterlists.com/lists/youtube-even-more-pure-video-experience) gibi filtreler bulabilirsiniz.

Firefox Android için: [https://addons.mozilla.org/android/addon/ublock-origin/](https://addons.mozilla.org/android/addon/ublock-origin/)  
Firefox masaüstü için: [https://addons.mozilla.org/en-US/addon/ublock-origin/](https://addons.mozilla.org/en-US/addon/ublock-origin/)

### Video Background Play Fix

Bu eklenti sayesinde, mobilde YouTube'u arka planda dinleyebilirsiniz. Eklentiyi yüklemeniz yeterli; başka hiçbir ayarlama yapmanız gerekmiyor.

Eklentiyi yükleyin: [https://addons.mozilla.org/android/addon/video-background-play-fix/](https://addons.mozilla.org/android/addon/video-background-play-fix/)

**UYARI:** Aşağıdaki iki eklentiyi mobilde ilk kez yüklemek biraz zor olabilir çünkü bu eklentiler, henüz mobilde resmi olarak desteklenmiyor. Yine de kullanmak için [Fennec F-Droid](https://f-droid.org/en/packages/org.mozilla.fennec_fdroid/) (önerilen) veya [Firefox Nightly](https://play.google.com/store/apps/details?id=org.mozilla.fenix) (önermiyorum) tarayıcılarından birisini kullanmanız gerekiyor. Bu tarayıcılardan seçtiğiniz birisini yükledikten sonra da, bu adımları takip edin: [https://www.ghacks.net/2020/10/01/you-can-now-install-any-add-on-in-firefox-nightly-for-android-but-it-is-complicated/](https://www.ghacks.net/2020/10/01/you-can-now-install-any-add-on-in-firefox-nightly-for-android-but-it-is-complicated/)

### SponsorBlock

Videolardaki reklamlardan kurtulduk. Şimdi sırada, video içindeki rahatsız edici kısımlardan kurtulmak var. Bu eklenti sayesinde videolardaki intro, outro, reklam ve "abone olun" bildirimleri gibi alanları otomatik olarak atlayabilirsiniz. Eklenti hakkında yazdığım [SponsorBlock Kullanmak Güvenli Mi?](https://furuy.com/sponsorblock-guvenli-mi/) yazısını da okuyabilirsiniz.

Eklentiyi yükleyin: [https://addons.mozilla.org/firefox/addon/sponsorblock/](https://addons.mozilla.org/firefox/addon/sponsorblock/)

### Return YouTube Dislike

YouTube videolarındaki dislike sayılarını görmek ve bu özelliği geri getirmek için bu eklentiyi kullanabilirsiniz. Eklenti, arşivdeki videoların dislike sayılarını çekiyor ve sizin like/dislike işlemlerinizi de kaydediyor.

Eklentinin resmi web sitesi: [https://www.returnyoutubedislike.com/](https://www.returnyoutubedislike.com/)  
Eklentiyi yükleyin: [https://addons.mozilla.org/firefox/addon/return-youtube-dislikes/](https://addons.mozilla.org/firefox/addon/return-youtube-dislikes/)

* * *

Bunları uyguladıktan sonraki sonuç:

![Youtube Vanced Kapatıldı Alternatifler Ne?](images/youtube-vanced-kapatildi-alternatifler-ne.png-1024x545.png)

Bu videoyu izlemenizi ve ilgili YouTube kanalını takip etmenizi kesinlikle öneririm: [https://www.youtube.com/watch?v=cZDZTw9wKTw](https://www.youtube.com/watch?v=cZDZTw9wKTw)

- Reklam yok.
- Dikkat dağıtan öneriler vs. yok.
- Dislike sayıları görünüyor.
- SponsorBlock ile istemediğiniz kısımlar otomatik atlanıyor.
- Videoları arka planda dinleyebiliyorsunuz.

Ayrıca YouTube'u, Firefox menüsünden ana ekranınıza ekleyerek, bir uygulama gibi kolaylıkla çalıştırabilir veya tarayıcının ana sayfasına sabitleyebilirsiniz.

## FreeTube (Linux, MacOS & Windows)

FreeTube, resmi olmayan bir YouTube istemcisidir. Öne çıkan özellikleri bu şekilde:

- Özgür yazılım
- Reklamsız
- Gelişmiş özelleştirme seçenekleri
- İzleme geçmişi
- Yedekleme ve geri yükleme
- Abone olma
- Video indirme
- Favoriler oynatma listesi (Watch Later gibi kullanabilirsiniz ama şu an için yalnızca bir oynatma listesi desteği mevcut.)
- Sponsor Block

İndirme bağlantılarının da yer aldığı resmi web sitesi: [https://freetubeapp.io/](https://freetubeapp.io/)
